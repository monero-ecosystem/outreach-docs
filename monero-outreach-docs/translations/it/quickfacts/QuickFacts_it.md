# MONERO

Monero è una valuta digitale sicura, privata e non tracciabile
disponibile per tutti.

# IN BREVE

Gli utilizzatori possono spendere in 
maniera sicura, nessuno può vedere il 
loro saldo o tenere traccia della loro attività.

Revisione del 14/11/2018 - [Versione stampabile](http://www.monerooutreach.org/pubs/2018/QuickFacts/QuickFacts_PrinterFriendly.pdf)
Creato per la comunità da Monero Outreach

[getmonero.org](https://getmonero.org/it/)


## Punti chiave

#### DECENTRALIZZAZIONE

In quanto _[progetto open-source](https://github.com/monero-project/monero)_ gestito e finanziato da un _[team decentralizzato](https://www.getmonero.org/it/community/team/)_ di sviluppatori e membri della comunità, esso non può essere censurato. La maggior parte dei collaboratori è formata da volontari e la comunità è distribuita in tutto il globo.

#### SICUREZZA

In quanto criptovaluta decentralizzata, la sicurezza di Monero viene garantita da una ampia rete di utilizzatori in ogni parte del mondo. Le transazioni vengono confermate attraverso un meccanismo di consenso distribuito e quindi registrate in modo immutabile sulla _[blockchain](https://it.wikipedia.org/wiki/Blockchain)_.

#### SCALABILITÀ

La _[grandezza dinamica del blocco](https://it.wikipedia.org/wiki/Blockchain#Struttura_del_blocco)_ cambia in base al volume delle transazioni per garantire commissioni più basse e transazioni più veloci. Un volume di transazioni più alto porta ad un limite maggiore sulla grandezza del blocco mentre un volume più basso porta ad un limite minore sulla grandezza del blocco. Le _[Bulletproofs](https://web.stanford.edu/~buenz/pubs/bulletproofs.pdf)_ aiutano inoltre la scalabilità riducendo significativamente la dimensione della transazione e le commissioni, facendo così risaltare Monero nel panorama delle criptovalute.

#### RESISTENZA ALLA CENSURA

Le transazioni sulla blockchain Monero non rivelano un utilizzatore in particolare o una identità nel mondo reale. Pertanto gli utilizzatori non possono essere soggetti a censura o a _[controlli di capitale](https://argomenti.ilsole24ore.com/parolechiave/controlli-capitali.html)_.

#### PRIVACY

Monero usa schemi crittografici sofisticati come le _[firme ad anello](https://getmonero.org/it/resources/moneropedia/ringsignatures.html)_, le _[transazioni confidenziali ad anello](https://www.getmonero.org/it/resources/moneropedia/ringCT.html)_ e gli _[indirizzi nascosti](https://www.getmonero.org/it/resources/moneropedia/stealthaddress.html)_ per offuscare l'origine, l'ammontare e la destinazione di ogni transazione.

#### FUNGIBILITÀ

Monero è _[fungibile](https://getmonero.org/it/resources/moneropedia/fungibility.html)_ perché è privato di default. Questo significa che un Monero sarà sempre uguale a tutti gli altri. Le unità di Monero non possono essere discriminate dai venditori o dagli exchange per la loro origine o storia.


### STORIA DI MONERO

Il lancio di Monero risale all'aprile 2014. Si è trattato di un lancio imparziale e preannunciato del codice di riferimento **[CryptoNote](https://cryptonote.org/whitepaper.pdf)**. Non c'è stato alcun premine o "insta"-mine, e nessuna porzione della ricompensa di blocco va agli sviluppatori. **[Qui](https://bitcointalk.org/index.php?topic=563821.0)** leggi il thread originale su Bitcointalk. Dalla data di lancio, Monero ha introdotto numerosi miglioramenti.

Quasi tutti i miglioramenti hanno riguardato la sicurezza, la privacy o hanno facilitato il suo utilizzo. Monero continua a svilupparsi privilegiando la privacy e la sicurezza, tenendo anche conto della facilità di uso e dell'efficienza.

### COSA SIGNIFICA MONERO?

La parola "Monero" deriva dalla lingua Esperanto. I creatori hanno deciso di utilizzare l'Esperanto poiché è un linguaggio "decentralizzato" e rappresenta l'abbattimento su scala globale delle barriere fra i popoli. In Esperanto, Monero è una parola composta da tre elementi messi assieme, ognuno di essi con un significato: mon + er + o.

**mon-:** denaro
**-er-:** a parte più piccola
 **-o :** una cosa (grammaticalmente: un nome)

Gli può essere attribuito il significato di "nome che descrive la parte più piccola del denaro". Ovvero, una moneta.

### TRATTI DISTINTIVI

**Monero usa come codice base CryptoNote:** esso è totalmente diverso dai codici base usati da Bitcoin o Ethereum e molte altre criptovalute che da essi derivano. CryptoNote è noto per i suoi considerevoli miglioramenti in termini di privacy.

**La privacy è obbligatoria; la trasparenza è opzionale:** la crittografia allo stato dell'arte utilizzata da Monero offusca ogni strato della transazione: mittente, destinatario ed ammontare della transazione. Se l'utente preferisce la trasparenza, può ottenerla creando e condividendo un portafoglio di sola-visualizzazione che rivela gli input.

**Aggiornamento periodico della rete:** la comunità degli sviluppatori di Monero effettua aggiornamenti periodici della rete (hard forks) per assicurare a tutti gli utenti il beneficio della migliore sicurezza, della migliore privacy e delle funzioni più aggiornate. Questo consente alla rete Monero di rimanere agile e sicura sfruttando ogni opportunità e rispondendo ad ogni minaccia che potrebbe palesarsi. **[Cos'è questa storia degli hard forks?](https://www.cryptominando.it/2018/10/17/monero-hard-fork-dettagli-aggiornamento/)**

**Traiettoria della ricompensa di blocco di Monero:** le ricompense scenderanno gradualmente fino all'emissione di coda che inizierà alla fine di maggio 2022, quando esse saranno fissate a 0,6 XMR per blocco. L'emissione di coda manterrà un costante ed illimitato incentivo a minare. In ultima istanza, non meno importante, l'emissione di coda incorporata in Monero gli attribuisce un tasso di inflazione stabile e predicibile - aspetto ritenuto essenziale per una moneta reale e sana.

**Monero Research Lab:** Monero non ha il solo scopo di costruire una valuta fungibile, ma anche di proseguire le ricerche nel campo della privacy finanziaria, ricerche che coinvolgono le criptovalute in generale. A questo scopo, ricercatori in Matematica e Fisica Computazionale hanno pubblicato **[white paper](https://lab.getmonero.org/)** e si impegnano quotidianamente nel perseguire molti altri **[obiettivi di ricerca](https://ww.getmonero.org/it/design-goals/)**.

**Il mining è accessibile:** chiunque possiede un dispositivo connesso o un browser web può partecipare.

### IMPLICAZIONI ED USI NEL MONDO REALE

Poiché Monero è sicuro, ha commissioni basse ed è senza frontiere, le persone possono inviare denaro facilmente anche in Paesi in cui i governi sono corrotti e le banche non funzionano. Questi fattori attribuiscono un maggiore potere economico ad individui che vivono in **[nazioni oppressive](https://www.reddit.com/r/Monero/comments/6wczty/how_monero_changed_my_life/)** o economie depresse.

La privacy nell'attività finanziaria protegge i consumatori e le aziende dalla manipolazione dei prezzi, dallo sfruttamento della filiera, dalla discriminazione economica e così via. **[Monero è l'unica criptovaluta](https://www.reddit.com/r/Monero/comments/8k8pk9/monero_the_worlds_bestkept_secret/)** che ha tutte le caratteristiche che la rendono una valuta digitale completamente fungibile e decentralizzata.

### ASPETTI TECNICI

_(Dati aggiornati al 14/11/2018)_
**Numero di Nodi attivi:**1,756 (Fonte: https://monerohash.com/nodes-distribution.html)
**Hash Rate della rete:**435.17 MH/s
**Media Transazioni/Ora:**178 (media su 30 gg)
**Core CPU attivi sulla Rete:**14,499,178
**Monero in Circolazione:**16,570,126 XMR (approssimati)
**Capitalizzazione di Mercato:**$1,503,928,296 USD (~0.77% of della capitalizzazione totale delle criptovalute)
**Ricompensa di blocco corrente:**3.5984 XMR
**Tempo di blocco medio:**2 minuti

_La ricompensa diminuirà gradualmente fino alla fine di maggio 2022, quando saranno in circolazione 18,132 milioni di XMR; a questo punto resterà una ricompensa di blocco di 0,6XMR._

_Con un'"emissione di coda" di 0,6XMR/blocco, nel 2040 i Moneroj in circolazione saranno della stessa quantità di Bitcoin (circa 21 milioni)._
### FUNZIONALITÀ IN FASE DI SVILUPPO

Nonostante Monero sia già disponibile ed utilizzato in tutto il mondo, la comunità di sviluppatori ha obiettivi emozionanti volti a migliorare le funzionalità legate alla privacy, alla sicurezza e all'usabilità di Monero e delle criptovalute in generale. Eccone alcune che stanno per arrivare:

**Kovri:** si tratta di un sostanziale miglioramento della privacy che aggiunge un quarto strato di privacy alle transazioni Monero. Kovri usa la **[garlic-encryption](https://getmonero.org/it/resources/moneropedia/garlic-encryption.html)** (si pensi a Tor) per mascherare l'indirizzo IP di mittenti e dei destinatari che utilizzano la rete. Ogni strato di una transazione Monero, il mittente, il destinatario, l'ammontare della transazione e (con Kovri) la colonna portante della transazione verranno mantenuti privati e sicuri.

**Portafogli Hardware:** il portafoglio hardware Trezor T ha aggiunto Monero al set di **[monete supportate](https://trezor.io/coins/#XMR)**. Il **[portafoglio hardware Ledger](https://support.ledgerwallet.com/hc/en-us/articles/360006352934-Monero-XMR-Advanced)** è già disponibile attraverso il portafoglio GUI Monero ufficiale. La comunità Monero ha finanziato un team di lavoro che sta realizzando **[Kastelo, un portafoglio hardware open source](http://kastelo.org/)**, basato sull'ethos Monero. Tutte queste opzioni hanno il totale supporto Monero.

**Kasisto:** questa **[soluzione POS](https://github.com/amiuhle/kasisto)** è progettata per facilitare le vendite per commercianti e aziende.


## ULTERIORI INFORMAZIONI

**_[getmonero.org (Sito Ufficiale)](https://getmonero.org/it/)_**
**_[monero.how](https://www.monero.how/)_**
**_[reddit.com/r/monero](https://www.reddit.com/r/Monero/)_**
**_[Guide to Monero (post)](https://www.reddit.com/r/CryptoCurrency/comments/7ra409/your_guide_to_monero_and_why_it_has_great/)_**
**_[Monero In-Depth Technical Intro](https://steemit.com/monero/@sgp/7yjqso-a-monero-introduction-for-beginners)_**
**_[Zero to Monero](https://www.getmonero.org/it/library/Zero-to-Monero-1-0-0.pdf)_**

**_[Scams to Avoid](https://www.reddit.com/r/Monero/wiki/avoid)_**
**_[Monero FAQ](https://www.getmonero.org/it/get-started/faq/)_**
**_[Monero SWOT Analysis]()_**
**_[Connect w/ Monero Community](https://getmonero.org/it/community/hangouts/)_**
**_[Mastering Monero - (coming soon)](https://masteringmonero.com/)_**

**Monero in Breve - Revisione del 14/11/2018**
**Creato per la Comunità da Monero Outreach.**

**Monero Outreach si dedica alla sempre maggiore adozione ed accettazione attravero l'educazione e le pubbliche relazioni. Le tue donazioni rendono possibile tutto questo.**

**47oKHkoaQdBdFpTJNKaetUS6UsCGHVbJbGxPGaaHFQPqXSCLbqXYsBo6x7abwtfdXTeiBhtZLnYF5bRRAhYsUVb5Sd1aqiD**
