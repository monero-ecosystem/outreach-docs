# Monero: Vrij van Civiel Beslagrecht (Deel 1)
*15/04/19*  
Obiter Cryptum  


Flagrante, systematische transgressie door overheid en derden is de dagelijkse gang van zaken, ondanks je dit misschien niet persoonlijk ondervindt. Fundamentele mensenrechten gegarandeerd door de [Universele Verklaring van de Rechten van de Mens](http://www.un.org/en/universal-declaration-human-rights/) en onze respectieve grondwetten, worden geërodeerd en weggebeiteld, openlijk of stiekem. 

Het hebben van een stem, keuze en autonomie voor onder andere de [meer dan 3 miljard personen](http://www.globalissues.org/article/26/poverty-facts-and-stats) met een budget van USD $2.50 per dag, is niet bepaald besloten door een selecte groep, maar door bijna iedereen, in één of andere vorm: door overheid in overtreding, misstap door derden, of censuur. 

*Wat als dit niet het geval hoeft te zijn?* 

*Wat als gemarginaliseerde, uitgesloten, het zwijgen opgelegde, en zelfs ogenschijnlijk gemiddelde personen de mogelijkheid hadden een stukje onafhankelijkheid en zelfbeschikking terug te nemen van de oprukkende, beklemmende monolieten?* 

Wel.. dat zou een begin zijn - een druppel op de gloeiende plaat voor verlossing van overheersende, autocratische regulering. Maar toch slechts een druppel op de gloeiende plaat. 

Desondanks vergaren zich langzaam druppeltjes hoop, emancipatie en individualisering, en wordt een kritische massa bereikt, waardoor de plaat koelt tot een schone lei. Cryptovaluta's met behoud van privacy zetten hopelijk een nieuwe koers uit, geleidelijk weg van zulke systemen.

De beste manier om over te brengen waarom privacybeschermende cryptovaluta's, mechanismen en netwerken cruciaal zijn om grondrechten te garanderen, is te tonen, i.p.v. te theoretiseren, waarom ze zo broodnodig zijn in het falende financiële landschap van vandaag. 

Dit eerste artikel in de driedelige serie handelt over het huidige kader van het Amerikaanse civiel beslagrecht, verschillende voorbeelden van deze onrechtvaardige wetten, en hoe Monero kan dienen als toevlucht voor het volk. In deel twee heb ik het over hoe het Zuid-Sudanezen koopkracht kan verlenen gedurende macro-economisch verval. Deel drie verkent voorbeelden van het bevriezen van activa door banken, hoe het een bedreiging vormt voor individuele onafhankelijkheid, en de oplossing die Monero biedt.

## Civielrechtelijk Beslag in de Verenigde Staten

*“Het idee mensen bij hun eigendom te pakken gaat ver terug. De theorieën zijn tamelijk oud. De prevalentie van de uitvoering is relatief recent.”* - Daniel C. Richman (1999) 

Eenvoudig gezegd, [civiel beslag is het gerechtelijk proces](https://www.law.cornell.edu/wex/civil_forfeiture) waarbij activa (geld, bezit, enz..) door de uitvoerende macht worden "geconfisceerd" bij verdenking van criminele activiteit. *Klinkt nobel, nietwaar?* *Zou de wereld per slot van rekening niet beter zijn als we preventief misdaad in de kiem konden smoren?* Dit klopt misschien in theorie, maar dit vaag omschreven en invasief rechtsproces heeft jammer genoeg geleid tot talloze problemen en grove overheidsovertredingen.

Oorspronkelijk komt civiel beslagrecht van het Brits maritiem recht, einde 17de eeuw. De laatste 30 jaren is het een gouvernementele miljardenindustrie geworden, met een steeds meer groeiende en agressieve trend richting overmaat. Het heeft een sprong gemaakt van ongeveer $93.7 miljoen in activa confisceerd in 1986 [naar meer dan $2.5 miljard in 2010](https://www.wsj.com/news/articles/SB10001424053111903480904576512253265073870). 

En hoewel er argumenten vóór inbeslagname kunnen zijn zoals voldoende aanleiding of overwicht van bewijs (staten in de VS verschillen op het gebied van wat bewijs voor beslagrecht precies inhoudt), naar schatting vormen ongerechtvaardigde, frivole inbeslagname [de laatste jaren ongeveer 85%](http://www.sfgate.com/news/nation-world/article/Asset-forfeiture-both-an-effective-tool-4546043.php) van het totaal. Alleen al in 2010 is het aantal niet-criminele inbeslagnames in de VS geschat op 11.000, waarvan niet meer dan 1/10de aangevochten in de rechtszaal. Schrijver voor SFGate Stewart M. Powell plakt een percentage [van slecht 1% ](https://www.sfgate.com/news/nation-world/article/Asset-forfeiture-both-an-effective-tool-4546043.php) op het aantal federaal geconfisceerde goederen teruggeven aan de eigenaars. 

Merk ook op dat in sommige staten “[Eerlijke Verdeling](https://www.justice.gov/criminal-mlars/equitable-sharing-program)” bestaat, een programma waarbij de opbrengst van geliquideerde, confisceerde activa worden verdeeld onder de staat en de federale uitvoerende macht. In 2010 werd meer dan [$500 miljoen verdeeld onder ambtenaren en agentschappen](https://www.wsj.com/articles/SB10001424053111903596904576514583716653122) via Eerlijke Verdeling, met meer dan $5 miljard verdeeld sinds de inwerkingtreding in 1984 - een soort zwartgeldkas voor de ingewijden. Als je denkt dat zulke fondsen enkel worden geïnvesteerd in politieactiviteiten, dan vergis je je - agenten en ambtenaren hebben ook zulke "eerlijk verdeelde" fondsen gebruikt voor [de subsidie van dure feestjes, diners, en persoonlijke uitgaven](https://harvardlawreview.org/2018/06/how-crime-pays-the-unconstitutionality-of-modern-civil-asset-forfeiture-as-a-tool-of-criminal-law-enforcement/). 

Gerechtelijke stappen ondernemen is moeilijk voor de gemiddelde burger eens het schip gekaapt is. Des te meer reden voor plundering van achter het juridische roer. 

### Drie Opmerkelijke Gevallen van Civielrechtelijk Beslag (VS)

**Rechtszaak 1:** In 2013 werd [een man uit Mississippi aangehouden door de lokale politie](https://www.vice.com/en_ca/article/9bnezd/bad-cop-blotter-asset-forfeiture-the-cash-cow-of-the-drug-war) voor een routinematige verkeerscontrole, die alles behalve routine werd. Na het doorzoeken van het voertuig vond de agent $360,000 verstopt in een geheim compartiment. Waarschijnlijk kan je raden wat volgde. Het geld werd geconfisceerd door de politie, maar bewijs van de gepleegde misdaad werd nooit geleverd. 

**Rechtszaak 2:** In hetzelfde jaar (2013) werd een vrouw uit Georgia, Alda Gentile, met haar zoon achter het stuur aangehouden voor snelheidsovertreding. [De politie van Georgia doorzocht het voertuig op zoek naar drugs](https://www.marketplace.org/2016/04/06/world/controversial-civil-forfeiture-program-back-action), en uiteindelijk vonden en namen ze $11.530 in beslag. Gentile verklaarde dat het geld diende voor een huizenjachtuitstap in Florida. Gentile werd nooit beschuldigd van een misdaad, en kreeg het bedrag een week later terug.

**Rechtszaak 3:** In 2014 stond Christos en Markella Sourovelis  [ouders van een 22-jarige, een verrassing te wachten](https://edition.cnn.com/2014/09/03/us/philadelphia-drug-bust-house-seizure/) toen de politie aanklopte om hun zoon te arresteren voor de verkoop van $40 aan heroïne. De autoriteiten beschuldigde de zoon van verkoop van drugs vanuit hun huis, wat beide ouders met klem ontkende van af te weten. Bijna twee maanden later keerde de politie terug naar het huis - de elektriciteit werd afgesloten, de deuren vergrendeld, en de familie werd een dag op straat gezet. 

De politie en openbare aanklager pleitten stellig dat gezien de zoon drugs had gedeald vanuit het huis het daarom onderhevig was aan het civiel beslagrecht van de staat. Na een schandalige gerechtelijke strijd (wegens onevenwichtige onderhandelingsmacht en gebrek aan rechtszekerheid) en een verblijf van acht dagen bij familieleden, werd de familie Sourovelis terug toegelaten in hun huis op voorwaarde dat ze permanent hun zoon op straat zetten.

Vergeet niet dat dit slechts een fractie is van [de miljarden die jaarlijks in beslag worden genomen ](https://harvardlawreview.org/2018/06/how-crime-pays-the-unconstitutionality-of-modern-civil-asset-forfeiture-as-a-tool-of-criminal-law-enforcement/) op illegitieme manier. 
  
## Hoe Monero Burgers Kan Helpen & Bescherming Tegen Onrechtvaardig Civiel Beslagrecht

Monero, een veilig, snel en - bovenal - privé digitaal valuta, is voordelig voor iedereen die anders een doelwit vormt voor inbreuk op de grondwet en brede, nefaste wettelijke interpretaties. 

Wat betreft onrechtvaardig civiel beslagrecht in de Verenigde Staten (en een [minderheid van andere jurisdicties](https://en.wikipedia.org/wiki/Asset_forfeiture#European_Union)) beschermt Monero specifiek tegen:

1. Roofgedrag van Overheid & Politie
2. Buitensporige & Willekeurige Straffen

Laten we een kijkje nemen hoe gebruik van Monero dit kan voorkomen.

### Roofgedrag van Overheid & Politie

Net zoals bij het ‘Eerlijke Verdeling’ programma in sommige Amerikaanse staten, beloont het systeem roofgedrag van overheid en politie via de vaak ongebreidelde en ongestrafte handelingen van overheidsfunctionarissen en -agentschappen. Liquide activa zoals geld, juwelen, voertuigen en woningen zijn een verleidelijke buit voor ambtsdragers: twee van deze vier [geven politie een sterk vermoeden van illegale activiteit](https://www.npr.org/templates/story/story.php?storyId=91490480). Geld en juwelen worden makkelijk omgezet in uitrusting en ander politiegerei. 

De sancties van de federale overheid en meeste staten zorgen verder voor een [90% behoud van winst](https://www.forbes.com/2011/06/08/property-civil-forfeiture.html#2f2b943439fa) op geconfisceerde activa: een duidelijk motief voor gewin. Maar het tast de ethische kern van beslagrecht aan. 

*Maar wat als iemands waarde en activa digitaal zijn?*

Zijn er geen tastbare activa in zicht van agenten en ambtenaren, dan neemt de kans op huiszoeking en inbeslagname significant af.

Over naar Monero en andere privacybehoudende munten. Hoewel de meeste peer-to-peer en pseudo-anonieme cryptovaluta's een stap in de juiste richting  zijn, namelijk vrijheid van hedendaags "lange arm" roofgedrag, is dit geen volledige immuniteit. In zekere mate worden ze in de gaten gehouden en getraceerd door [privébedrijven en overheidsagentschappen via UTXO's](https://bitcoinist.com/yes-your-bitcoin-transactions-can-be-tracked-and-here-are-the-companies-that-are-doing-it/). 

Monero daarentegen verschilt substantieel (van Bitcoin) op het gebied van blockchainobfuscatie door het [CryptoNoteprotocol](https://cryptonote.org/). "Ring signatures" verbergen een uitgave tussen meerdere andere potentiële uitgaves waardoor het leggen van een link met de daarop volgende transacties wordt bemoeilijkt. Hoewel [Malte Möser van Princeton University opmerkte dat ruwweg 62% van de transacties](https://www.technologyreview.com/s/610807/sitting-with-the-cyber-sleuths-who-track-cryptocurrency-criminals/) vatbaar zijn voor een ontrafelingsanalyse (in April, 2018), wees dit niet op fouten in het protocol, maar op menselijke fouten en slordige gewoontes omtrent privacy. 

Indien [politie en ambtenaren een computer (of 130) zouden confisceren](https://www.heritage.org/economic-and-property-rights/commentary/civil-asset-forfeiture-has-created-serious-problems), dan zullen ze uiteindelijk niets kunnen ontcijferen over de oorsprong van het geld: dankzij de ring signatures van CryptoNote is iedereen een potentiële ondertekenaar. De fungibiliteit van Monero verwijdert nadrukkelijk elke “[unieke identificator die de geschiedenis van een XMR munt kan onthullen.](https://www.monerooutreach.org/preserving-fundamental-rights.php)” Ook op de privacy van derden is er geen meetbare inbreuk, want er is geen link tussen de verschillende partijen. Dankzij Monero is de identiteit van zowel zender als ontvanger cryptografisch beveiligd, alsook het verzonden bedrag.

Met een verwaarloosbare kans (op menselijke fouten na) dat machthebbers en politie ooit je XMR kunnen onteigenen, zal de kans op het ondermijnen van het zogenaamde "Eerlijke Verdeling" akkoord toenemen.

### Buitensporige & Willekeurige Straffen

Als gevolg van een afname van roofgedrag van politie en overheid zal ook de buitensporige (en vaak willekeurige) confiscatie afnemen. Met minder tastbare activa om op te eisen en toe te schrijven aan illegale activiteiten, is de mogelijke uitvoering van heffing op zulke middelen veel minder waarschijnlijk.

De Buitensporige-Boetesclausule (betrekking op lokale en staatsoverheden onder de Rechtszekerheidsclausule) van het [Achtste Amendement van de Amerikaanse Grondwet](https://constitutioncenter.org/interactive-constitution/amendments/amendment-viii) verbiedt oplegging van een overmatige borgsom, wrede en ongebruikelijke straffen en boetes door federale, staats- en lokale overheden. Echter, zoals we konden zien in de bovenstaande voorbeelden, is het gecodificeerd verbod van buitensporige boetes uiteindelijk ontoereikend in het huidige wettelijke landschap.

Ontraceerbaar digitale valuta's zoals Monero verlenen ongeziene privacy aan het bewaren van geld, ook van hoeveelheden die iemands leven kunnen veranderen, dat anders onomkeerbaar verwijderd zou kunnen worden door buitensporige boetes. Massale adoptie en gebruik van privacybehoudende cryptovaluta's leidt ook mogelijk tot afname van overmatige en aanhoudende rechtszaken over terugvordering van eigendom (aangezien er geen traceerbaar eigendom is). Dit is een strijd die "politiek zwakke" en financieel benadeelde personen vaak niet kunnen aangaan.

Monero zal als een marmeren voetstuk van vermogen in de rechtszaal staan indien een individu ooit zulke vooroordelen wettelijk moet aanvechten voor het behoud van rechtmatig eigendom.

## Tot Slot

Hoewel cryptovaluta's nooit eerder geziene mogelijkheden bieden voor bescherming tegen ongehoorde overheidstransgressie, is het belangrijk te begrijpen dat niet alle munten dezelfde functionaliteit en bescherming leveren.

Monero vertegenwoordigt een ware privémunt, distinct van de Bitcoinmunten, vanwege de aandacht aan fundamentele privacy en fungibiliteit, en biedt een extra beschermlaag voor individuen wiens computer en crypto geconfisceerd en gesurveilleerd worden. Bovendien biedt het een platform voor gebruikers voor veilige opslag van fondsen in tastbare en wisselbare vorm, die anders bloot is gesteld aan buitensporige boetes.

Zoals opgemerkt gebeurt verandering niet van vandaag op morgen. Het duurt een tijdje voordat de druppels de gloeiende plaat afkoelen tot de temperatuur van de druppels. Fouten en misbruik omtrent inbeslagname zullen niet onmiddellijk verdwijnen, maar in tussentijd bieden Monero en andere privémunten asiel voor de benadeelden.
