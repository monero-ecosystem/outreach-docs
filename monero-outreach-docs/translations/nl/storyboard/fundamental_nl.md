# Behoud van Fundamenteel Recht op Privacy voor Iedereen

Jack M | 28/09/18 Monero kan gebruikt worden door iedereen, ongeacht huidskleur, gender, geloof or seksuele geaardheid.

**“Vrijheid betekent de wijd en zijd verspreide heerschappij van mensenrechten. Onze steun gaat uit naar zij die strijden deze rechten te winnen en te behouden. Onze kracht is ons verenigd doel. Dat nobel idee zal geen einde kennen behalve overwinning.”**

Franklin D. Roosevelt
De Vier Vrijheden(1), 6 januari 1941

Het einde van de Tweede Wereldoorlog kenmerkte 's werelds ultieme overwinning van vrijheid (tot nog toe). Zij die voor vrijheid stonden konden niet langer zelfgenoegzaam zijn, zoals het spreekwoord "vrijheid kent zijn prijs" kernachtig inburgde in de wereldgeest. Tot op heden liggen deze zelfde elementaire vrijheden zwaar onder vuur. 

Ondanks dat het medium der onderdrukking veranderd is in een digitaal landschap, blijven de principes van vrijheid onveranderd. De vrijheden uiteengezet in de Universele Verklaring van de Rechten van de Mens, neergeschreven door de VN in 1948, zijn precies dezelfde onder vuur in onze steeds meer digitale wereld. De trucs van mensenrechtenschenders zijn dezelde als vanouds. 

Laten we een kijkje nemen naar het twaalfde artikel uit de verklaring:

_Niemand zal onderworpen worden aan willekeurige tussenkomst m.b.t. zijn privacy, familie, woning of correspondentie, noch aan aanvallen op zijn eer en reputatie. Iedereen heeft het recht op de bescherming van de wet tegen zulke tussenkomst of aanval.(2)_

Het recht op privacy is belangrijk voor vrijheid omdat

* voortdurend toezicht in strijd is met het principe van onschuldpresumptie
* voortdurend toezicht vrijheid van expressie verstikt, vooral in digitale vorm
* privacy burgerrechten op vrijheid van verkeer en vereniging helpt

Dit is waar Monero uitblinkt. Privacy in je gebruik van geld is een kernprincipe achter Artikel 12. Hoe kan je je vrijheid om te schenken aan een goed doel waarin je gelooft uitdrukken als je je zorgen maakt dat dit doel niet in een overheidsnarratief past?

## Machtsmisbruik door het DOJ: het voorbeeld van Barrett Brown en Anoniem Geld 

Laten we als voorbeeld een kijkje nemen naar de zaak van Barrett Brown, een revolutionaire journalist die de woede van de Amerikaanse federale authoriteiten aanwakkerde. Hij werd in de rechtzaal zeer hard aangepakt slechts vanwege het delen van een hyperlink naar een gelekt document, elders online te vinden. 

Nadat het verdict gevallen was, wisten de meeste dat het overdadig was. Een organische beweging “[Free Barrett Brown](https://freebarrettbrown.org/)” begon geld in te zamelen om de kosten van de advocaat te dekken. Het uitgebreide rechtsproces en hoger beroep zou de meeste mensen op termijn hebben geruïneerd. Het enige doel van de beweging was het verlichten van Browns financiële pijn veroorzaakt door een rechtbank die het op hem gemunt had. Geconfronteerd met een zware celstraf en een boete van $800.000 aan Stratfor, de aanklager, [zei](https://freebarrettbrown.org/faqs/) Brown: "Ik zal de rest van mijn leven doorbrengen in een vreemde staat van post-cyberpunk contractuele dienstbaarheid tot een amorele particuliere inlichtingendienst die misschien het best gekend is voor het hebben bespioneerd van Bhopal-activisten namens Dow Chemical. Dat de aanklager niet kon verwoorden hoe ik schade heb aangericht aan dit specifiek bedrijf kon de districtsrecht Sam A. Lindsay blijkbaar hier niet overtuigen." 

De geldinzameling was dus duidelijk gerechtvaardigd voor zo'n onmenselijke straf. Echter kwam het aan het licht dat de FBI en DOJ de bankrekening voor donaties in de gaten hielden. Ze waren zelfs in staat de ware identiteit van elke donor te ontdekken. Een tijd lang wist niemand dat dit toezicht überhaupt plaatsvond. De FBI en DOJ achterhaalde zonder bevelschrift wie schonk aan een volkomen legitiem en legaal doel. Dit machtsmisbruik is een duidelijke instantie van "willekeurige tussenkomst" in de privacy van donors.

## Privacy voor JOUW Verdienste, Geld, en Waarde

Jouw geld is enkel bestemd voor jouw ogen en de ogen waaraan je toestemming geeft. Gezien het financieel systeem gaandeweg gemonopoliseerd en gedigitaliseerd wordt, hebben we geleerd te aanvaarden dat banken en overheden elke transactie kunnen zien van zowel kredietkaart, lopende rekeningen als geldafname. Dit is een hellend vlak. Iedereen heeft al te gemakkelijk toezicht verwelkomd als een indringer in het dagelijkse leven. Verzet zou een logischere reactie zijn geweest.

Keer op keer zijn we getuige geweest van inspanningen van overheden om de gehele Aarde te surveilleren, met het [vonnis over het Britse spionageregime](https://www.eff.org/deeplinks/2018/09/uk-surveillance-regime-violated-human-rights) als meest recente voorbeeld. Zelfs wanneer deze schokkende, geheime operaties worden geopenbaard, blijven de daders gewoon verder doen, vaak met andere methodes.

## Fungibiliteit als Verzet tegen Toezicht

Monero verlost ons van pottenkijkers, in de eerste plaats dankzij [fungibiliteit](https://ww.getmonero.org/resources/moneropedia/fungibility.html). Dit is een eigenschap die onder meer je transacties anoniem maakt zodat je vrij bent je uit te drukken zonder een loerende Big Brother. Of het nu financiële instituten, de overheid of je werkruimte betreft, Monero garandeert de privacy van je geldzaken, zoals het bedoeld was.

In tegenstelling tot Monero is Bitcoin niet fungibel: elke munt heeft een geschiedenis die terug te leiden is naar het ontstaansmoment (het mijnen). Elk wallet-adres dat transacties heeft gemaakt kan worden getraceerd in het publieke kasboek. Als een bepaalde munt gebruikt is voor illegale activiteit in het verleden, is dit deel van de geschiedenis van deze munt.

Monero aan de andere kant lost dit probleem van een permanent, publiek kasboek op. Eén Monero (XMR) is inwisselbaar voor eender welke andere met dezelfde waarde. M.a.w. er is geen unieke identificator die alle gemaakte transacties van één enkele XMR-munt verbindt. Daarbovenop is er geen notie van een minder "pure" munt, gezien aangetaste geschiedenis niet langer een probleem vormt.

Privétransacties en opslag van weelde, voor zowel individuen als bedrijven, zal een belangrijk recht blijven voor de komende generaties. Keer op keer hebben we gezien dat overheden misbruik maken van de verleende macht. Ze bespioneren hun eigen burgers en de burgers in andere naties die geen wetten hebben overtreden. Overheden gebruiken deze privacybestrijdende krachten om zogenaamde gevaarlijke groepen, activisten en doelen uit te schakelen.

Als overheden reeds hun bereidwilligheid getoond hebben om de levenskracht (geld) uit deze groepen te zuigen, dan zal er dra niet veel vrijheid van expressie overblijven om te beschermen. Hetzij stiekem of openlijk, een overheid kan de privacy, die groepen doet gedijen, ondermijnen. 

## Wat We Leerden van WWII: Rechten Zijn Voor Iedereen 

De gruwels van de Tweede Wereldoorlog toonden de verderfelijk dieptes van vooroordelen en haat. Het verwijderen van de bescherming van de rechten van zekere groepen ondermijnt alle essentiële vrijheden beschreven in de Verklaring van de Mensenrechten.(2)

Als een akte van ieders recht kan Monero door eender wie gebruikt worden, ongeacht huidskleur, gender, geloof of seksuele geaardheid. Het Monero-netwerk en de gemeenschap verwelkomt iedereen, en vraagt niemand zich aan willekeur te onderwerpen.

**“Onrechtvaardigheid eender waar bedreigt rechtvaardigheid overal.”(4)**
Martin Luther King Jr.

Zoals vermeld in Artikel 22 in de Universele Verklaring van de Rechten van de Mens:
alle rechten en vrijheden uiteengezet in deze Verklaring hebben betrekking op iedereen, zonder eender welk onderscheid zoals ras, kleur, geslacht, taal, religie, politieke of andere opinie, nationale of sociale afkomst, eigendom, geboorte- of andere status. Verder zal geen onderscheid worden gemaakt op basis van politieke, juridische of internationale status van het land of gebied waartoe een persoon behoort, zij het onafhankelijk, kartel, niet-zelfbesturend of met eender welke andere beperking van soevereiniteit.

Iedereen wereldwijd te laten profiteren van deze onontvreembare vrijheden is het beginpunt. Dit is wat Monero onder meer biedt. Monero geeft mensen onderdrukt door 's werelds meest autocratische overheden een nieuw recht: vrijheid om waarde te gebruiken naar eigen goeddunken. Soms beginnen kleine druppeltjes vrijheid een heuse golf van revolutie.

Zoals Eerwaarde Martin Luther King Jr. wist, iedereen ter wereld is verbonden als [menselijk weefsel](https://www.enotes.com/homework-help/what-meaning-quote-an-injustice-anywhere-threat-380393). Het beschermen van de rechten van gemarginaliseerde groepen beschermt uiteindelijk ook onze rechten. Monero bevestigt de ultieme waarheid dat we allen gelijkaardig zijn, en onze mensenrechten bieden afweer tegen de verdeling en haat die ons uiteen zou kunnen drijven.

Refenties:

- [De Vier Vrijheden](https://usa.usembassy.de/etexts/speeches/fdr.htm)
usa.usembassy.de/etexts/speeches/fdr

- [Universele Verklaring van de Rechten van de Mens, Verenigde Naties](http://www.un.org/en/universal-declaration-human-rights/)
un.org/en/universal-declaration-human-rights/

- [Donors aan Free Barrett Brown klagen DOJ en FBI aan voor het recht op anonieme steun](https://freebarrettbrown.org/2017/08/30/freebarrettbrown-org-founder-explains-suing-the-doj-for-uncovering-donors-identities/)
freebarrettbrown.org/2017/08/30/freebarrettbrown-org-founder-explains-suing-the-doj-for-uncovering-donors-identities/

- [“Brief van een Cel in Birmingham”](https://www.africa.upenn.edu/Articles_Gen/Letter_Birmingham.html)
africa.upenn.edu/Articles_Gen/Letter_Birmingham


