# Blockchains Genderongelijkheid: Probleem of Potentieel?

Monica Mizzi | 12/09/18 Interview met @sunchakr van Monero Talk.

Discussies omtrent blockchain focussen vaak op ontleding van technische aspecten van de revolutionaire technologie, maar **er is één non-technisch onderwerp dat steeds de aandacht trekt: vrouwen in blockchain.**

Het onderwerp ontvangt gejuich en gejoel van zowel vrouwen als mannen. Hoewel genderongelijkheid in the branche moeilijk te ontkennen is, onderstrepen [meerdere stastieken](https://cointelegraph.com/news/women-in-blockchain-and-crypto-how-to-tackle-gender-inequality) het lagere aantal vrouwen die erin investeren en werken, en blijven de meningen erg verdeeld.

De ene kant van het spectrum gelooft dat een directe aanpak van genderdiscrepantie in blockchain - en de technische sector in het algemeen - onontbeerlijk is voor het vooruithelpen van de status en deelname van vrouwen. Aan de andere kant zijn zij die totaal geen vertegenwoordigingsprobleem zien.

**“Er is zo veel te doen en zo veel dat je kan doen.”**
[@sunchakr](https://twitter.com/sunchakr)

En ergens in het midden van deze kloof zijn zij die de behoefte erkennen vrouwen beter te vertegenwoordigen en te ondersteunen, maar ook geloven dat de bovenstaande statistieken teveel nadruk leggen op negativiteit. Hun argument is dat de goede bedoelingen ironisch genoeg bijdragen aan het probleem. Hoe meer vrouwen te horen krijgen over genderproblemen in de sector, luidt het, hoe meer toetreding en getrouwheid wordt ontmoedigd. Deze groep wil dus een licht schijnen op prestaties van vrouwen in de branche, en concentreren op de dagelijkse vooruitgang.

Maak kennis met [@sunchakr](https://twitter.com/sunchakr), een baanbrekende ingenieur uit New York, betrokken bij Monero en sinds 2005 geïnteresseerd en actief in blockchain. Hier praat ze met Monica Mizzi over haar ervaringen in the sector - alles van de eerste stappen, tot haar ideeën over deelname in de Monerogemeenschap, tot haar positie omtrent “vrouwen in blockchain".

**Hallo @sunchakr! Bedankt dat je wat vragen wil beantwoorden over je ervaringen in het veld van blockchain en cryptovaluta. Laten we er onmiddellijk mee beginnen! Hoe ben je oorspronkelijk betrokken geraakt in de sector? Wat trok je ertoe aan?**

In 2015 werd ik voor het eerst geïntroduceerd tot Bitcoin door een goede vriend die erover had gelezen en het nauwgezet volgde. Ik vond het een interessant onderwerp maar de werking verwarde me. Eens ik de technologie begreep, klikte het concept achter dit revolutionair idee en zag ik het verbazende potentieel.

Dit product zou levens kunnen veranderen, en de hele wereld, op zoveel manieren: die "onopzettelijke" datalekken zouden kunnen worden vermeden waarbij al je persoonlijke gegevens je een doelwit maken voor marketing, advertenties en hackers. En denk aan overheidscontrole over financiën zoals in Venezuela gebeurt, of banken met controle over dagdagelijkse transacties zoals bij toegang tot simpelweg overmaken van bedragen van één rekening naar de andere in het weekend. 

De meeste onder ons beseffen niet dat we geen controle hebben over ons dagelijkse leven, dat vele cruciale zaken onvermijdelijk worden beheerd door anderen. Ons systeem was op deze wijze ontworpen zodat de "machtigen" de "zwakkeren" konden controleren. Ik denk dat deze "Cryptorevolutie" ontstond uit de noodzaak te proberen de macht terug te grijpen middels oncensureerbaarheid. Mensen horen gemachtigd te zijn hun financiën te beheren en rijkdom te verdelen binnen maatschappijen, zonder sturende tussenpersonen, door het gebruik van dit peer-to-peer digitale cashsysteem.

**Je bent al een tijdje betrokken bij Monero. Kan je in detail treden over je deelname, zoals wanneer en hoe je begonnen bent, en wat je doet?**

Ik begon me te verdiepen in Monero einde 2016. Ik wist af van de vele altcoins, en besefte dat Monero niet als de anderen was. Ik begon te werken aan Monero-gerelateerde projecten eerder dit jaar door de eerste Monero Meetup in New York op te starten. We zagen toen enkel meetups rond blockchain of Bitcoin, dus besloten we als groep – onder meer [@chowbungaman](https://twitter.com/chowbungaman) en [Vik Sharma](https://www.youtube.com/watch?v=joAZQXp69Kw), oprichter van [Cake Wallet](https://cakewallet.io/), de eerste iOS Monero Wallet – een Monero Enthusiast Meetup te beginnen. Er was een aardige opkomst, en het succes leeft voort.

Wegens dit groot succes plannen we er eentje in Philadelphia. Ik was ook betrokken bij het ontwikkelen en plannen van de NYC Monero Speakeasy Consensus After Party in mei 2018, samen met @chowbungaman en Vik. Dit evenement was een goede gelegenheid om de gemeenschap in het gebruik van Monero als betaalmiddel te betrekken, en het bleek een hit.

De laatste tijd ben ik achter de schermen als een operations manager/coördinator in de YouTube-show  “[Monero Talk w/ @chowbungaman](https://www.youtube.com/channel/UC3Hx81QYLoEQkm3vyl4N4eQ).” Het is een show over alles te maken met Monero. Zo willen we de informatiekloof dichten.

Sinds tegenwoording alles vooral over Bitcoin gaat, besloten we dit kanaal te creëren voor de mensen geïnteresseerd in Monero. Tot nog toe gaat het goed. Onze gasten waren fantastisch en naar verluid zeer informatief. We proberen iedereen bloot te stellen aan alle Monero-gerelateerde informatie, elke show een beetje meer.

**Wat in het bijzonder trok je aan tot Monero waardoor je dieper betrokken wilde raken?**

Het bezit alle parameters die Bitcoin wil bereiken: het is privé, ontraceerbaar, en fungibel. Dit zijn de perfecte eigenschappen van cryptovaluta gemaakt met decentralisatie als doel, en dat mogelijk gebruikt zou kunnen worden als peer-to-peer digitaal geld.

Waar ik ook van hou is dat het niet bedolven is onder misleidende marketing, zoals bij de ICO's van andere altcoins, en dat het volledig gepromoot wordt door mensen in de gemeenschap. De groei is veel organischer en sterker omdat de volgers niet overtuigd zijn door een reclamecampagne of tirade.

**Hoe vond je het om aan het Moneroproject te werken, en met de gemeenschap in het algemeen?**

Het is een zeer interessante ruimte, zeer uitnodigend en behulpzaam. Wat me bevalt is dat iedereen bereid is mekaar te helpen in het belang van het doel, decentralisatie.

**Kan je wat inzichten delen over je ervaring als vrouw in crypto/blockchain? Heb je voordelen of nadelen ondervonden?**

Ik heb geen nadelen ervaren als vrouw in de cryptoruimte – alles was uitstekend en uitnodigend. In deze omgeving heb je, naar mijn gevoel, de mogelijkheid en gelegenheid bij te dragen in eender welke manier je verkiest, ongeacht gender. De omgeving is zeer open source, en als je een suggestie, idee of eender wat hebt dat bijdraagt tot een project, hoef je dat maar te zeggen.

Uiteindelijk draait om welke vaardigheden en ideeën je op tafel legt, en als het een positieve impact heeft op het project dan zal dat erkend worden. Ik begrijp dat vrouwen willen helpen om deelname van vrouwen toe te doen nemen, maar naar mijn mening, de focus op het opdringen van “Vrouwen in Blockchain/Crypto” evenementen doet eerder het omgekeerde van wat de bedoeling is, en veroorzaakt een meer afgescheiden en verdeelde omgeving. Deze evenementen horen eerder een samenwerking te zijn van zowel vrouwen als mannen die ideeën delen om zo bij te dragen aan hun specifiek project.

**Waarom ligt de participatie van vrouwen in de cryptosector relatief gezien lager, denk je? Hoe denk je dat deze barrière kan worden gebroken?**

Ik ben niet zeker, maar misschien zijn ze minder mondig dan anderen en verkiezen ze anonimiteit, of misschien wordt hun werk niet opgepakt door de media. Bij de evenementen die ik heb organiseerd en bijgewoond, heb ik veel vrouwen gezien. Over het algemeen is er een overweldigend aantal mannen in deze omgeving, maar er is een groeiend aantal geïnteresseerde vrouwen die willen meedoen.

Ik kan enkel voor mezelf spreken, maar naar mijn gevoel zijn de mannen waarmee ik heb gecommuniceerd in de Monero-/cryptoruimte zeer verwelkomend. Gelukkig heb ik geen verzet ondervonden als vrouw. Tot nog toe heb ik zonder problemen contacten kunnen leggen met mensen die werken voor Monero. Ik heb toegang tot dezelfde informatie en kan aan elk project werken, net zoals iedereen.

Als je geïnteresseerd bent in eerder welke rol in de cryptoruimte, ga ervoor! Dat is hoe je hindernissen overwint, door deel te nemen en te concentreren op het grotere plaatje: hoe kan jij een verschil maken en helpen je project te verbeteren. 

**Sommige vrouwen zoals [Amber Baldet en Elizabeth Stark](https://qz.com/1262167/the-first-rule-of-being-a-woman-in-crypto-is-you-do-not-talk-about-being-a-woman-in-crypto/) willen het label "vrouwen in blockchain" niet dragen, en focussen liever niet op de genderkloof. Ze beweren dat erkenning van hun gender in strijd is met de inspanning hun bijdrages erkend te krijgen. Verder beweren ze dat de focus op de genderkloof deelname van vrouwen ontmoedigt. De meest effectieve manier om het aantal vrouwen te doen stijgen is eerder het in de schijnwerpers zetten van succesvolle vrouwen. Wat vind jij daarvan?**

Daar ben ik het volkomen mee eens. We horen aandacht te geven aan de prestaties van vrouwen in plaats van te muggenziften over een genderkloof. Naar mijn gevoel word je in deze ruimte erkend voor wat je bijdraagt. Het gaat erom vooruit te gaan met één standpunt in gedachte, decentralisatie, ongeacht welk project je kiest.

Ik geloof in het vermijden van gendertermen en -discussies, en in het eerder focussen op het vinden van vrouwen die bijdrage leveren tot deze ruimte, en te zorgen dat hun werk wordt tentoongesteld. Er zijn zo veel vrouwen met interesse in crypto.

**Denk je dat er bepaalde aspecten van het Moneroproject of de gemeenschap zijn die helpen de genderkloof te dichten in de blockchainsector?**

Ze discrimineren niet – als je een idee hebt dat haalbaar lijkt, zullen ze steun verlenen. Ik kan wederom enkel voor mezelf spreken, maar in mijn ervaring hebben de mensen met wie ik omging mijn ideeën en suggesties steeds serieus genomen. De mannen in Monero/crypto waren enkel uitnodigend en behulpzaam.

Natuurlijk zijn er trolls en is er seksisme (zoals in elke omgeving), maar dat komt vanwege iemands persoonlijke onzekerheid en kan niet worden gegeneraliseerd naar alle mannen. Grotendeels hangt de steun af van de waarde van het idee, en of het de technologie verbetert of de gemeenschap helpt, niet van wie het heeft bedacht.

**Wat is je advies voor vrouwen die betrokken willen geraken bij zowel de cryptosector als, in het bijzonder, het Moneroproject?**

Gewoon doen! De beschikbare informatie kan zeer overwelmend zijn, maar als je je tijd neemt zal je het uiteindelijk wel begrijpen. In deze ruimte voelt het alsof er eindeloze informatie is die je nooit kan bijbenen, maar dat gevoel geldt voor iedereen, dus laat dit je nooit ontmoedigen!

Er is zo veel te doen en zo veel dat je kan doen. Onderschat nooit wat je waard bent en wat je kan bijdragen. Er zijn zo veel video's, artikels, blogs, posts op reddit, en mensen waarmee je kan praten om je begrip te verdiepen. Dus ga er gewoon voor! 

_Ben je een vrouw en wil je geïnterviewd worden over je ervaringen in de blockchain- en cryptoruimte?  Dan willen we heel graag van je horen! Email [monicammizzi@gmail.com](mailto:monicammizzi@gmail.com) en geef jezelf een stem._
