# De Slapende Reus der Cryptovaluta

Jack M | 06/11/18 Het jaar 2017 heeft de legitimiteit van crypto in de ogen van de wereld permanent beschadigd. Hoe zit het met Monero?

**“Hard, solide denken op vrijwillige basis is zeldzaam. Er is een bijna universele zoektocht naar simpele antwoorden en halfgare oplossingen. Voor sommige mensen is niets pijnlijker dan nadenken.”**
Martin Luther King, Jr.

Het jaar 2017 heeft de legitimiteit van crypto in de ogen van de wereld permanent beschadigd. De lancering van fraudulente ICO's en tokens als oplossing zonder probleem heeft veel goedbedoelende investeerders geld doen verliezen. Onder hoede van marketing voor munten die blijkbaar alle wereldproblemen oplosten was oplichterij schering en inslag. Momenteel, terwijl wetgevers wereldwijd het bedrog de kop indrukken, zijn we op een dieptepunt wat betreft het algemeen vertrouwen in cryptovaluta. Vele investeerders scheren alle crypto over één kam na de ongehoorde misdrijven van 2017, ook al deden sommige muntprojecten, zoals Monero, niet mee aan de hype.

Het project Monero (XMR) heeft één doel voor ogen gehouden: snelle, goedkope, privé- en fungibele waardeoverdracht. Monero rekende nooit op dure marketingcampagnes, ICO's of VC financiering. Het heeft een opensource, grassroots gemeenschap van programmeurs, gebruikers, creatieven en vrijheidsstrijders. Wij van deze gemeenschap geloven niet dat Monero, of crypto wat dat betreft, alle wereldproblemen kan oplossen. Maar we geloven wel in een belangrijke use case voor Monero: het overmaken van geld naar eender wie, met privacy, en zonder centrale autoriteit. 

## Goede Technologie vs. Goede Marketing

Monero heeft zonder veel ophef ultramoderne technologie en wiskunde geïmplementeerd om privacy te verbeteren en één van de belangrijkste kenmerken van geld te behouden: fungibiliteit. Het team van ingenieurs is ongeëvenaard en beschikt over meer actieve programmeurs dan de meeste cryptoprojecten. De samenwerking is nauwer dan bij vele topbedrijven en academisch onderzoek, maar toch zijn ze financierd door de gemeenschap, i.p.v. Fortune 500. 

De gemeenschap werkt ononderbroken om nieuwkomers te helpen via IRC, Telegram en fora zoals StackExchange. Iedereen probeert bij te dragen met zijn of haar technische kennis. Er is geen betaalde tech support of klantendienst. Monero heeft 9000+ leden op Telegram, heeft dagelijkse activiteit, en verwelkomt alle vragen, zelfs de meest technische.

Met een sterk team van ingenieurs, een grote gemeenschap en een verleden in het toepassen van fantastische technologie, onderscheidt Monero zich van munten die van marketingtactieken afhangen. Nieuwe projecten beginnen op het gemeenschapsforum. Iedereen kan commentaar leveren, upvoten en eigen Monero doneren aan favoriete projecten. Eens van start kan iedereen de mijlpalen en uitkomsten van het project overzien. Dit houdt het projectteam aansprakelijk en laat zien waar het geld naartoe gaat. Zo zie je het directe verband tussen je bijdrage en het uiteindelijke resultaat.

De organisering van Monero staat in schril contrast met gecentraliseerde munten met strikt leiderschap. Deze laatste wijzen vaak hulp van externe programmeurs af, zelfs als de code goed is. Ego's blazen op in drama en rampzaligheid, goede programmeurs nemen de biezen en investeerders verliezen vertrouwen. Monero's structuur blijft trouw aan het ethos van decentralisering: iedereen is welkom bij te dragen, en eigen werk komt vaak terecht in de code, op de website of in de documentatie. Als er problemen zijn met bijdrages dan laten de programmeurs dit beleefd weten -- want een ander aspect van het Monero-ethos is "Wees uitstekend voor elkaar!"

## R&D en Voordelen van Inflatie

### Monero Research Lab: Baanbrekende Technologie Ontdekken

Monero Research Lab is een deel van de gemeenschap waar sommige van de slimste onderzoekers in beveiliging, wiskundigen en programmeurs baanbrekende oplossingen voor privacy en beveiliging creëren en evalueren.

### Inflatie: Voordelen en Werking

Monero heeft enigszins inflatie met als opzet beloningen voor mijners stabiel te houden met tegelijkertijd de mogelijkheid voor hoge waardering van de munten. Met een inflatie op lange termijn van ongeveer 1%, vergelijkbaar met de groei van goud, heeft Monero solide beloningen voor mijners om deel te nemen aan het netwerk.

Deze milde, voorspelbare inflatie is economisch gezien een goed idee, en plaats Monero als haalbare langetermijnvervanging van fiatgeld boven eender welke andere cryptovaluta's met hoge marktkapitalisatie. Stabiele inflatie garandeert vraag voor producten en lage rente (mijn geld is nu meer waard dan later) en beschermt tegen snelle deflatie.

Meer nog, decentralisatie van het netwerk wordt versterkt. Zo blijft het gezond wat betreft snelheid en verificatie van transacties. Monero's adaptieve planning van block rewards, dat de mate van inflatie bepaalt, garandeert consistente, automatische vergoeding voor de mijners zodat ze niet ontmoedigd worden door schommelingen in winst. De emissiecurve voor inflatie past de mijnomstandigheden algoritmisch gaandeweg aan. 

## Alle Mijners Zijn Welkom

Het domineren van Bitcoins consensusalgoritme door ASIC-mijngerei heeft vele hobbymijners uitgesloten. Hierdoor kan enkel een elite met immense fondsen en middelen nog bitcoins mijnen.

Hoewel ASIC-mijnen de norm is geworden voor Bitcoin, verweert Monero zich tegen ASICs door het Proof-of-Work-algoritme steeds te vernieuwen. Met deze aanpak blijven CPU- en GPU-chips competitief en winstgevend. Dit doel is steeds Monero's belofte aan de gemeenschap geweest, en zal dit ook blijven. 

De laatste upgrade aan de kerncode omvatte onder meer het ultramodern Bulletproofs-algoritme. Deze upgrade biedt aanzienlijke verbeteringen aan Monero's privacy, snelheid en transactiekosten. Al deze nieuwe voordelen zullen Monero doen uitblinken als een ideale valuta, met de voortdurende adoptie. De functies gericht op gebruiksgemak zijn niet te onderschatten.

## Monero Zal Spoedig Rijzen

Met al het bewijs dat Monero gloednieuwe technologie gebruikt gecombineerd met een sterke gemeenschap, geloven we dat de XMR-munt dra als een reus zal rijzen. Hij zal uitblinken tussen andere munten die geen nieuwe problemen wisten op te lossen en zwaar afhingen van marketing om de aandacht te trekken. We kunnen reeds de nasleep van de mindere projecten zien: vele beurzen halen ze van de lijst ten tijde van marktonrust. Vele munten gelanceerd in 2017 hebben gefaald.

Een bruikbare technologie die de gemiddelde deelnemers dient i.p.v. een elite, is er een die zal standhouden. Velen worden bewust van het nalatige fiatgeldbeleid, en de negatieve invloed op mensenlevens wereldwijd. Ongebreidelde inflatie heeft spaarders geschaad. De US Dollar heeft sinds 1913 maar liefst 96% van zijn koopkracht verloren. Wereldwijd is de inflatie mogelijk nog sterker, door de overmaat van schulden en gemakkelijk krediet van overheden en centrale banken.

Burgers hebben dan weinig inbreng. Onverantwoord monetair beleid straft verantwoorde burgers die willen sparen voor noodsituaties, nieuwe woningen, of hun pensioen. Met de steeds meer rooskleurige situatie voor Monero's sterke gemeenschap en technische ontwikkeling, raden we aan Monero een deel te maken van je privéplannen voor sparen, kapitaal en het dagdagelijkse bedrijfsleven.

